<!DOCTYPE html>
<html lang="nl">
<head>
  <meta charset="UTF-8">
  <title>Psalm 31</title>
  <style>body { font-family: Arial; }</style>
</head>
<body>
  <h1>Psalm 31</h1>
  <nav>
    <a href="psalm030.html">Vorige</a> |
    <a href="psalmen.html">Overzicht</a> |
    <a href="psalm032.html">Volgende</a>
  </nav>
  <div class="psalmtekst">
    Bij U, HEER, schuil ik â€“ laat mij nooit beschaamd worden;<br><br>
red mij door uw gerechtigheid.<br><br>
<br><br>
Neig uw oor tot mij, haast U mij te bevrijden;<br><br>
wees mij tot een sterke rots,<br><br>
tot een huis ter toevlucht om mij te redden.<br><br>
<br><br>
Want Gij zijt mijn rots en mijn vesting;<br><br>
omwille van uw Naam zult Gij mij leiden en geleiden.<br><br>
<br><br>
Gij zult mij uit het net trekken dat zij heimelijk voor mij spanden,<br><br>
want Gij zijt mijn kracht.<br><br>
<br><br>
In uw hand beveel ik mijn geest;<br><br>
Gij hebt mij verlost, HEER, God der trouw.<br><br>
<br><br>
Ik haat hen die zich houden aan nietige afgoden,<br><br>
maar ik vertrouw op de HEER.<br><br>
<br><br>
Ik zal mij verheugen en verblijden in uw goedertierenheid,<br><br>
omdat Gij mijn ellende hebt gezien,<br><br>
mij gekend hebt in benauwenis van mijn ziel.<br><br>
<br><br>
Gij hebt mij niet overgeleverd in de hand van de vijand,<br><br>
Gij hebt mijn voeten gesteld op ruime grond.<br><br>
  </div>
</body>
</html>
