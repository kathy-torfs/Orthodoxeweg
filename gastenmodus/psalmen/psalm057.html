<!DOCTYPE html>
<html lang="nl">
<head>
  <meta charset="UTF-8">
  <title>Psalm 57</title>
  <style>body { font-family: Arial; }</style>
</head>
<body>
  <h1>Psalm 57</h1>
  <nav>
    <a href="psalm056.html">Vorige</a> |
    <a href="psalmen.html">Overzicht</a> |
    <a href="psalm058.html">Volgende</a>
  </nav>
  <div class="psalmtekst">
    Wees mij genadig, o God, wees mij genadig,<br><br>
want tot U neemt mijn ziel de toevlucht;<br><br>
ja, in de schaduw van uw vleugelen neem ik de toevlucht,<br><br>
totdat het onheil voorbij is.<br><br>
<br><br>
Ik roep tot God, de Allerhoogste,<br><br>
tot God, die het voor mij voleindigt.<br><br>
<br><br>
Hij zal uit de hemel zenden en mij verlossen,<br><br>
Hij zal beschamen wie mij opslokt.<br><br>
<br><br>
God zal zijn goedertierenheid en trouw zenden.<br><br>
<br><br>
Mijn ziel is te midden van leeuwen;<br><br>
ik moet liggen onder hen die vuur uitblazen,<br><br>
mensenkinderen, van wie de tanden speren en pijlen zijn,<br><br>
en hun tong een scherp zwaard is.<br><br>
<br><br>
Verhef U boven de hemelen, o God,<br><br>
Uw heerlijkheid zij over de ganse aarde.<br><br>
  </div>
</body>
</html>
