<!DOCTYPE html>
<html lang="nl">
<head>
  <meta charset="UTF-8">
  <title>Kathisma VII</title>
  <meta name="viewport" content="width=device-width, initial-scale=1.0">
  <style>
    body {
      background: #e8e8ed;
      font-family: 'Segoe UI', Arial, sans-serif;
      margin: 0;
      min-height: 100vh;
    }
    .menu {
      background: #343a40;
      padding: 12px 0;
      text-align: center;
    }
    .menu a {
      color: #fff;
      text-decoration: none;
      padding: 10px 18px;
      margin: 0 2px;
      border-radius: 18px;
      transition: background .2s;
      font-size: 17px;
      display: inline-block;
    }
    .menu a:hover, .menu a.active {
      background: #555d66;
    }
    .container {
      background: #fff;
      max-width: 660px;
      margin: 38px auto 24px auto;
      border-radius: 24px;
      box-shadow: 0 2px 16px #b3b3c655;
      padding: 40px 28px 36px 28px;
    }
    .psalm-nav {
      display: flex;
      flex-wrap: wrap;
      gap: 12px;
      margin-bottom: 30px;
      justify-content: center;
    }
    .psalm-nav a {
      background: #f2f2f7;
      color: #24334c;
      border: 1px solid #c8c8da;
      border-radius: 14px;
      padding: 7px 18px;
      font-size: 15px;
      text-decoration: none;
      transition: background .2s, border .2s;
    }
    .psalm-nav a:hover, .psalm-nav a.active {
      background: #d1d5e7;
      border: 1px solid #3b487a;
      color: #1c2538;
    }
    .psalm-blok {
      margin-bottom: 38px;
    }
    .psalm-blok:last-child {
      margin-bottom: 0;
    }
    .psalm-blok h2 {
      margin-top: 0;
      color: #2a3553;
      font-size: 1.32em;
      margin-bottom: 12px;
    }
    .psalm-tekst {
      white-space: pre-line;
      font-size: 1.08em;
      color: #222;
      line-height: 1.64;
      margin-bottom: 0;
      margin-top: 0;
    }
    .footer-nav {
      display: flex;
      justify-content: space-between;
      align-items: center;
      margin-top: 42px;
      background: #f7f7fa;
      border-radius: 0 0 20px 20px;
      padding: 16px 22px;
      box-shadow: 0 -1px 10px #b3b3c633;
      font-size: 1em;
    }
    .footer-nav a {
      color: #3258a6;
      text-decoration: none;
      font-weight: 500;
      transition: color .2s;
      display: flex;
      align-items: center;
    }
    .footer-nav a:hover {
      color: #1e376c;
      text-decoration: underline;
    }
    @media (max-width: 768px) {
      .container { padding: 16px 2vw; }
      .footer-nav { flex-direction: column; gap: 10px; }
    }
  </style>
</head>
<body>
  <nav class="menu">
    <a href="https://kathy-torfs.github.io/Orthodoxeweg/gastenmodus/startpagina.html">üè† Home</a>
    <a href="https://kathy-torfs.github.io/Orthodoxeweg/gastenmodus/catechese/catechese.html">üìñ Catechese</a>
    <a href="https://kathy-torfs.github.io/Orthodoxeweg/gastenmodus/psalmen/psalmen.html" class="active">üìú Psalmen</a>
    <a href="https://kathy-torfs.github.io/Orthodoxeweg/gastenmodus/gebeden/gebeden.html">üôè Gebeden</a>
    <a href="https://kathy-torfs.github.io/Orthodoxeweg/gastenmodus/gebeden/geloofsbelijdenis.html">‚úù Geloofsbelijdenis</a>
    <a href="https://kathy-torfs.github.io/Orthodoxeweg/gastenmodus/heiligen/heiligen.html">üåü Heiligen</a>
    <a href="https://kathy-torfs.github.io/Orthodoxeweg/gastenmodus/menu/recepten.html">üçΩÔ∏è Recepten</a>
  </nav>
  <div class="container">
    <div class="psalm-nav">
      <a href="#psalm46">Psalm 46</a>
      <a href="#psalm47">Psalm 47</a>
      <a href="#psalm48">Psalm 48</a>
      <a href="#psalm49">Psalm 49</a>
      <a href="#psalm50">Psalm 50</a>
      <a href="#psalm51">Psalm 51</a>
      <a href="#psalm52">Psalm 52</a>
      <a href="#psalm53">Psalm 53</a>
      <a href="#psalm54">Psalm 54</a>
    </div>

    <div class="psalm-blok" id="psalm46">
      <h2>Psalm 46</h2>
      <div class="psalm-tekst">
Alle volkeren klapt in de handen, *
juicht voor God met vreugdekreten.

Want de Heer is verheven, ontzagwekkend; *
Hij is een Koning, groot over heel de aarde.

Hij heeft volkeren aan ons onderworpen, *
heidenen onder onze voeten gebracht.

Hij heeft ons als Zijn erfdeel gekozen, *
de schoonheid van Jakob die Hij liefhad.

God is omhooggestegen onder gejuich, *
de Heer onder bazuingeschal.

Zingt een psalm voor onze God, zingt Hem; *
zingt voor onze Koning: zingt een psalm.

Want de Koning over heel de aarde is God: *
zingt de psalm met verstand.

God heerst over de volkeren, *
God zet Zich neder op Zijn heilige troon.

De vorsten der volkeren zijn vergaderd *
voor de God van Abraham.

Want de sterken der aarde behoren aan God: *
zeer hoog zijn zij verheven.
      </div>
    </div>
    <div class="psalm-blok" id="psalm47">
      <h2>Psalm 47</h2>
      <div class="psalm-tekst">
Groot is de Heer en alle lof waardig; *
in de stad van onze God, op Zijn heilige berg.

Onder toejuiching van heel de wereld vestigt Hij de berg Sion, *
met aan de noordzijde de stad van de grote koning.

God doet zich kennen in haar gebouwen, *
wanneer Hij deze beschermt.

Want zie, de koningen zijn samengeschoold; *
zij zijn bijeengekomen.

Dit ziende stonden zij verbaasd, zij ontstelden en beefden; *
zij werden door schrik bevangen, door barenswee√´n gegrepen.

Door een geweldige storm *
verbrijzelt Gij de schepen van Tarsis.

Zoals wij het gehoord hadden, zo hebben wij het ook gezien *
in de stad van de Heer der krachten.

In de stad van onze God: *
God heeft haar gegrondvest voor eeuwig.

God, wij verwachten Uw barmhartigheid *
in het midden van Uw volk.

Zoals Uw naam, o God, zo is ook Uw lof over de einden der aarde: *
vol van gerechtigheid is Uw rechterhand.

Dat de berg Sion zich verblijde, dat de dochters van Juda juichen *
over Uw oordelen, Heer.

Omgeeft Sion, gaat er omheen; *
spreekt over haar torens.

Richt uw hart op haar kracht, bestudeert haar gebouwen, *
om het te verhalen aan het volgend geslacht.

Dat hier onze God is, voor eeuwig en in de eeuwen der eeuwen: *
Hij moge ons weiden in eeuwigheid.
      </div>
    </div>
    <div class="psalm-blok" id="psalm48">
      <h2>Psalm 48</h2>
      <div class="psalm-tekst">
Hoort dit, alle volkeren; *
luistert allen die de wereld bewoont.

Aardgeborenen en kinderen der mensen, *
iedereen, rijk en arm.

Mijn mond spreekt wijsheid, *
de overweging mijns harten verstand.

Ik zal mijn oor lenen aan een gelijkenis, *
mijn leerstuk uiteenzetten in een psalm.

Waarom zou ik bevreesd zijn op een dag van onheil? *
De ongerechtigheid die mijn hiel belaagt, omringt mij.

Zij vertrouwen op hun macht *
en beroemen zich op hun geweldige rijkdom.

Maar hun broeder kunnen zij niet vrijkopen: *
kan ooit een mens vrijgekocht worden?

Hij kan aan God immers geen genoegdoening geven; *
geen losprijs voor zijn ziel.

Al zou hij ook zwoegen in eeuwigheid *
en leven tot aan het einde.

Want zou hij het bederf niet aanschouwen, *
wanneer hij zelfs wijzen ziet sterven?

Evenzo gaan dwaas en verstandloze ten gronde, *
en hun rijkdom wordt nagelaten aan vreemden.

Hun graven zijn hun tehuis voor eeuwig, daar wonen zij van geslacht tot geslacht; *
hun namen schrijft men op hun grafheuvels.

De mens die ge√´erd wordt, maar dit niet begrijpt, *
is te vergelijken met redeloos vee, en daaraan gelijk.

Hun eigen weg wordt hun tot struikelblok, *
terwijl hun mond die nog prijst.

Als schapen komen zij in de hades, *
de dood zal hun herder zijn.

De oprechten zullen over hen heersen in de morgenstond, *
hun hulp uit de tijd van hun heerlijkheid vergaat in de hades.

Daarentegen zal God mijn ziel verlossen uit de macht van de onderwereld, *
wanneer Hij mij opneemt.

Wordt niet bevreesd wanneer een mens zich verrijkt *
en zijn huis in heerlijkheid toeneemt.

Want als hij sterft zal hij niets kunnen meenemen; *
evenmin zal zijn heerlijkheid met hem afdalen.

Want zijn ziel wordt wel gezegend tijdens zijn leven *
en hij prijst u als gij haar goed doet.

Maar hij zal ingaan tot het geslacht van zijn vaderen; *
tot in eeuwigheid zal hij het licht niet meer zien.

De mens die ge√´erd wordt, maar dit niet begrijpt, *
is te vergelijken met redeloos vee, en daaraan gelijk
      </div>
    </div>
    <div class="psalm-blok" id="psalm49">
      <h2>Psalm 49</h2>
      <div class="psalm-tekst">
De God der goden, de Heer, heeft gesproken: *
Hij roept de aarde van zonsopgang tot zonsondergang.

Uit Sion komt de luister Zijner schoonheid; *
God verschijnt zichtbaar, onze God zal niet zwijgen.

Vuur ontbrandt voor Zijn aanschijn, *
een hevige storm omringt Hem.

Hij roept tot de hemel omhoog en tot de aarde, *
om Zijn volk te oordelen.

Brengt Zijn gewijden voor Hem bijeen, *
die over offers een Verbond met Hem sloten.

De hemelen verkondigen Zijn gerechtigheid, *
want God is rechter.

Hoor, mijn volk, wat Ik tot u spreek; luister, Isra√´l, wat Ik u getuig: *
Ik ben God, uw God.

Niet over uw offers wil Ik u berispen, *
want uw brandoffers zijn voortdurend voor Mijn aangezicht.

Ik heb geen kalveren nodig uit uw huis, *
noch bokken uit uw kudden.

Want Mij behoren alle wilde dieren van het woud, *
het vee op de bergen en de runderen.

Ik ken alle vogelen des hemels, *
Mij behoort de schoonheid des velds.

Zo Ik honger had, behoefde ik het u niet te zeggen, *
want aan Mij behoort de wereld en haar volheid.

Eet Ik soms vlees van stieren? *
Of drink Ik bloed van bokken?

Breng aan God een offer van lof; *
vervul voor de Allerhoogste uw beloften.

Roep Mij aan op de dag der beproeving, *
dan zal Ik u bevrijden en gij zult Mij eren.

Tot de zondaar zegt God: Waarom spreekt ge van Mijn gerechtigheden, *
en is uw mond vol van Mijn Verbond?

Gij hebt immers het onderricht gehaat: *
Mijn woorden hebt ge achter u geworpen.

Als ge een dief ziet, loopt ge met hem mee; *
met overspelers kiest ge uw deel.

Uw mond is vol van boosheid, *
uw tong zint op bedrog.

Gij zit neer om tegen uw broeder te getuigen; *
tegen de zoon van uw moeder legt gij een struikelblok.

Dit alles hebt gij gedaan en Ik heb gezwegen; *
ten onrechte hebt ge verondersteld dat Ik zou zijn als gij.

Maar ik zal u beschuldigen *
en uw zonden stellen tegen uw aangezicht.

Begrijp dit toch, gij die God vergeet, *
opdat Hij u niet grijpe zonder dat iemand kan bevrijden.

Een offer van lof zal Mij verheerlijken: *
dat is de wijze waarop Ik hem Mijn heil zal tonen.
      </div>
    </div>
    <div class="psalm-blok" id="psalm50">
      <h2>Psalm 50</h2>
      <div class="psalm-tekst">
Ontferm U mijner, o God, *
volgens Uw grote barmhartigheid.

En volgens de overvloed Uwer ontferming, *
delg mijn ongerechtigheid uit.

Was mij schoon van mijn onrecht; *
reinig mij van mijn zonde.

Want ik erken dat ik onrecht gedaan heb: *
mijn zonde is steeds voor mijn ogen.

Tegen U alleen heb ik gezondigd; *
ik heb kwaad gedaan voor Uw aanschijn.

Zodat Gij gerechtvaardigd wordt in Uw uitspraak *
en zult winnen als men U oordeelt.

Want zie, in ongerechtigheid ben ik geboren; *
mijn moeder ontving mij in zonde.

Want zie, Gij bemint de waarheid; *
Uw onzichtbare en verborgen wijsheid hebt Gij mij geopenbaard.

Besprenkel mij met hyssop, dan word ik rein; *
was mij, dan word ik witter dan sneeuw.

Doe mij vreugde en blijdschap horen, *
opdat mijn vernederd gebeente kan juichen.

Keer Uw aangezicht af van mijn zonden; *
delg al mijn ongerechtigheid uit.

God, schep in mij een zuiver hart; *
vernieuw in mijn binnenste de rechte geest.

Verwerp mij niet van voor Uw aangezicht; *
neem Uw Heilige Geest niet van mij weg.

Geef mij de vreugde terug van Uw heil, *
sterk mij met Uw besturende Geest.

Dan zal ik de ongerechten Uw wegen leren; *
de goddelozen zullen zich tot U bekeren.

God, bevrijd mij van bloedschuld: Gij zijt de God van mijn heil; *
mijn tong zal over Uw gerechtigheid juichen.

Heer, open mijn lippen, *
opdat mijn mond Uw lof verkondige.

Wilt Gij een offer, dan zou ik het brengen; *
maar in brandoffers schept gij geen behagen.

Een offer voor God is een berouwvolle geest: *
God, Gij versmaad geen vermorzeld en nederig hart.

Doe goed, Heer, in Uw welwillendheid aan Sion: *
laat de muren van Jerusalem weer opgebouwd worden.

Dan hebt Gij behagen in offers van gerechtigheid,
gaven en brandoffers,
dan zal men kalveren op Uw altaar leggen.
      </div>
    </div>
    <div class="psalm-blok" id="psalm51">
      <h2>Psalm 51</h2>
      <div class="psalm-tekst">
Wat beroemt gij u op boosheid, *
gij machtige in onrecht?

Heel de dag zint uw tong op ongerechtigheid, *
tot een vlijmscherp mes slijpt gij uw bedrog.

Gij bemint boosheid boven goedheid, *
spreekt liever onrecht dan recht.

Gij houdt van elk bederfbrengend woord, *
van de bedriegelijke tong.

Daarom zal God u volkomen verdelgen, *
Hij zal u uitrukken en u wegvoeren uit uw tent.

Uw wortel zal Hij verdelgen *
uit het land der levenden.

De gerechten zullen het zien en vrezen, *
zij zullen over hem lachen en zeggen:

Ziedaar een man die God niet tot helper nam, *
maar die vertrouwen stelde op grote rijkdom

en kracht zocht in vergankelijkheid.

Maar ik ben een vruchtdragende olijfboom in het Huis van God, *
ik vertrouw op Gods barmhartigheid

in eeuwigheid en in de eeuwen der eeuwen.

Ik wil U belijden in eeuwigheid om wat Gij gedaan hebt; *
ik wil Uw naam verbeiden, want deze is goed

in het oog van Uw gewijden.
      </div>
    </div>
    <div class="psalm-blok" id="psalm52">
      <h2>Psalm 52</h2>
      <div class="psalm-tekst">
De dwaas zegt in zijn hart: *
er is geen God.

Zij zijn verdorven en afstotelijk door ongerechtigheid; *
er is niemand die goed doet.

God ziet uit de hemel neer over de kinderen der mensen, *
om te zien of er iemand verstand heeft en God zoekt.

Allen zijn afgedwaald en omkoopbaar; *
er is niemand die goed doet, ja zelfs niet √©√©n.

Zullen zij het niet weten, allen die ongerechtigheid doen, *
die Mijn volk verslinden als een stuk brood?

Zij hebben God niet aangeroepen; *
zij beefden van vrees waar niets te vrezen was.

Want God verstrooit de beenderen van hen die aan mensen behagen; *
zij worden beschaamd, want God versmaadt hen.

Wie zal uit Sion *
heil schenken aan Isra√´l?

Wanneer de Heer de gevangenen van Zijn volk terugvoert, *
zal Jakob juichen en Isra√´l zich verheugen.
      </div>
    </div>
    <div class="psalm-blok" id="psalm53">
      <h2>Psalm 53</h2>
      <div class="psalm-tekst">
God, in Uw naam verlos mij, *
doe mij recht in Uw kracht.

God, verhoor mijn gebed, *
luister naar de woorden van mijn mond.

Want vreemden staan tegen mij op, en sterken belagen mijn ziel; *
zij hebben zich God niet voor ogen gesteld.

Zie toch, God is mijn Helper; *
de Heer is de Beschermer van mijn ziel.

Hij keert het onheil af op mijn vijanden. *
In Uw waarheid, vernietig hen.

Vrijwillig zal ik U een offer brengen, *
Uw naam wil ik belijden, Heer, want dat is goed.

Want aan alle beproevingen hebt Gij mij ontrukt; *
mijn oog heeft neergezien op mijn vijanden.
      </div>
    </div>
    <div class="psalm-blok" id="psalm54">
      <h2>Psalm 54</h2>
      <div class="psalm-tekst">
God, luister naar mijn gebed en veracht mijn smeken niet; *
geef acht op mij en verhoor mij.

Ik ben bedroefd in mijn gedachten, *
ik ben ontsteld door het schreeuwen van mijn vijand

en de verdrukking door de zondaar.

Want zij hebben mij overladen met ongerechtigheid, *
vol woede strijden zij tegen mij.

Mijn hart is in mij ontsteld, *
doodsangst heeft mij overvallen.

Vrees en ontzetting zijn over mij gekomen, *
duisternis heeft mij bedekt.

Daarom zeg ik: Wie geeft mij vleugels als een duif, *
om weg te vliegen en rust te vinden?

Zie, ik zou ver weg vluchten, *
om te gaan wonen in de woestijn.

Daar zou ik God verwachten, *
Die mij redt van kleinmoedigheid en uit de storm.

Werp hen in zee, o Heer, verdeel hun tongen, *
want ik zie onrecht en tegenspraak in de stad.

Dag en nacht gaan zij rond op haar muren, +
onrecht en slagen zijn in haar midden, en onrechtvaardigheid; *
geweld en bedrog wijken niet van haar straten.

Zo het de vijand was die mij verwenste, *
dat zou ik verdragen.

En als hij die mij haat, hoogmoedig over mij had gesproken, *
dan had ik mij voor hem verborgen.

Maar gij, mens, mijn tweede ik, die mij leidde, *
mijn vertrouweling!

Die door uw bijzijn de maaltijd verzoette, *
die eensgezind met mij wandelde in het Huis van God!

Dat de dood over hen kome, + dat zij levend

in de hades storten, *
want misdadigheid woont midden in hun huizen.

Ik heb tot God geroepen *
en de Heer heeft mij verhoord.

's Avonds en 's morgens en 's middags zal ik het

zeggen en verkondigen; *
dan zal Hij mijn stem verhoren.

Hij zal mijn ziel in vrede bevrijden van hen die

mij benauwen, *
want met velen omringden zij mij.

God zal mij verhoren en hen vernederen, *
Hij Die is voor alle eeuwen.

Voor hen is er immers geen losgeld, daar zij God niet vrezen; *
Hij strekt Zijn hand uit ter vergelding.

Zij hebben Zijn Verbond onteerd: nu zijn zij verdeeld door de toorn van Zijn gelaat, *
en hun harten zijn in benauwdheid.

Hun woorden schenen zachter dan olie, *
maar het waren schichten.

Werp uw zorg op de Heer en Hij zal u er doorheen dragen; *
Hij zal in eeuwigheid niet toelaten dat de gerechte wankelt.

Hen echter, God, haalt Gij neer *
in de kuil van het verderf.

De mannen van bloed en bedrog bereiken nog niet de helft van hun dagen, *
maar ik, Heer, wil vertrouwen op U.
      </div>
    </div>

    <div class="footer-nav">
      <a href="kathisma6dh.html">&#8592; Vorige</a>
      <a href="kathismatadh.html">Alle Kathismata</a>
      <a href="kathisma8dh.html">Volgende &#8594;</a>
    </div>
  </div>
</body>
</html>
