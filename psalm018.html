<!DOCTYPE html>
<html lang="nl">
<head>
  <meta charset="UTF-8">
  <title>Psalm 18</title>
  <style>body { font-family: Arial; }</style>
</head>
<body>
  <h1>Psalm 18</h1>
  <nav>
    <a href="psalm017.html">Vorige</a> |
    <a href="psalmen.html">Overzicht</a> |
    <a href="psalm019.html">Volgende</a>
  </nav>
  <div class="psalmtekst">
    Ik heb U hartelijk lief, HEER, mijn sterkte!<br><br>
<br><br>
HEER is mijn rots, mijn burcht en mijn bevrijder,<br><br>
mijn God, mijn rots bij wie ik schuil,<br><br>
mijn schild en de hoorn van mijn heil, mijn hoog vertrek.<br><br>
<br><br>
Ik roep de HEER aan, die te prijzen is,<br><br>
en van mijn vijanden word ik verlost.<br><br>
<br><br>
Banden van de dood omknelden mij,<br><br>
stromen van verderf verschrikten mij;<br><br>
<br><br>
banden van het dodenrijk omgaven mij,<br><br>
vallen van de dood overvielen mij.<br><br>
<br><br>
In mijn benauwdheid riep ik tot de HEER,<br><br>
ik schreeuwde tot mijn God;<br><br>
Hij hoorde mijn stem uit zijn paleis,<br><br>
mijn roep kwam voor zijn aangezicht, in zijn oren.<br><br>
<br><br>
Toen daverde en beefde de aarde,<br><br>
de fundamenten van de bergen sidderden;<br><br>
zij daverden, omdat Hij toornig was.<br><br>
<br><br>
Rook steeg op uit zijn neus,<br><br>
verterend vuur uit zijn mond;<br><br>
hij brandde vurige kolen uit.<br><br>
<br><br>
Hij boog de hemel en daalde neer,<br><br>
duisternis onder zijn voeten.<br><br>
<br><br>
Hij reed op een cherub en vloog;<br><br>
Hij zweefde op de vleugels van de wind.<br><br>
<br><br>
Hij maakte van duisternis zijn schuilplaats,<br><br>
van donkere wateren, donkere wolken, zijn omhulsel.<br><br>
<br><br>
Van de glans voor Hem uit trokken zijn wolken weg<br><br>
met hagel en vurige kolen.<br><br>
<br><br>
De HEER donderde in de hemel,<br><br>
de Allerhoogste liet zijn stem horen,<br><br>
hagel en vurige kolen.<br><br>
<br><br>
Hij schoot zijn pijlen en verstrooide hen;<br><br>
bliksemen slingerde Hij en verwarde hen.<br><br>
<br><br>
De bedding van de wateren werd zichtbaar,<br><br>
de fundamenten van de wereld werden blootgelegd<br><br>
door uw dreiging, HEER, door het snuiven van de adem uit uw neus.<br><br>
<br><br>
Hij zond van omhoog, nam mij,<br><br>
Hij trok mij uit grote wateren.<br><br>
<br><br>
Hij redde mij van mijn machtige vijand,<br><br>
van mijn haters, omdat zij sterker waren dan ik.<br><br>
<br><br>
Zij overvielen mij op de dag van mijn ongeluk,<br><br>
maar de HEER was mij tot steun.<br><br>
<br><br>
Hij leidde mij uit in de ruimte,<br><br>
Hij redde mij, omdat Hij behagen in mij had.<br><br>
  </div>
</body>
</html>
