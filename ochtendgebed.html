<!DOCTYPE html>
<html lang="nl">
<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <title>Ochtendgebed</title>
  <style>
    body {
      font-family: Georgia, serif;
      background-color: #fffdf6;
      color: #3e2f1c;
      margin: 0;
    }
    header {
      background-color: #5e3907;
      color: white;
      padding: 20px;
      text-align: center;
    }
    nav {
      background-color: #e7d7ac;
      padding: 10px;
      text-align: center;
    }
    nav a {
      margin: 0 10px;
      color: #5e3907;
      text-decoration: none;
      font-weight: bold;
    }
    main {
      max-width: 800px;
      margin: 30px auto;
      padding: 20px;
    }
    h1 {
      color: #5e3907;
    }
    pre {
      white-space: pre-wrap;
      background-color: #fff8dc;
      padding: 20px;
      border-radius: 8px;
      line-height: 1.6;
    }
  </style>
</head>
<body>
  <header>
    <h1>Ochtendgebed</h1>
  </header>

  <nav>
    <a href="volwassen.html">Home</a>
    <a href="catechese.html">Catechese</a>
    <a href="psalmen.html">Psalmen</a>
    <a href="bijbel.html">Bijbel</a>
    <a href="weekmenu.html">Weekmenu</a>
    <a href="heiligen.html">Heiligen</a>
  </nav>

  <main>
  In de Naam van de Vader en van de Zoon en van de
Heilige Geest. Amen.
Eer zij U, onze God, eer zij U.
Hemelse Koning, Trooster, Geest der waarheid, Die
alomtegenwoordig zijt en alles vervult, Schatkamer van
het goede, en Schenker van het leven, kom en verblijf in
ons, reinig ons van alle smet, en red onze zielen, o
Goede.
Heilige God, Heilige Sterke, Heilige Onsterfelijke,
ontferm U over ons. (3x) 
† Eer aan de Vader en de Zoon en de Heilige Geest.
Nu en altijd, en in de eeuwen der eeuwen. Amen.
Alheilige Drie-eenheid, ontferm U over ons. Heer, wis
onze zonden uit, Meester, vergeef ons onze
ongerechtigheden, Heilige, bezoek ons en genees onze
zwakheden, omwille van Uw Naam: Heer, ontferm U. (3x)
† Eer aan de Vader… Nu en altijd… Amen.
Onze Vader, die in de hemelen zijt, geheiligd zij Uw
Naam, Uw Rijk kome, Uw Wil geschiede op aarde als in
de hemel. Geef ons heden ons dagelijks brood en vergeef
ons onze schulden, gelijk ook wij vergeven aan onze
schuldenaren. En leid ons niet in bekoring, maar verlos
ons van de kwade. Amen.
5
Ontwaakt uit de slaap, vallen wij voor U neer, o Goede,
en wij roepen U, o Machtige, de hymne der engelen toe:
Heilig, Heilig, Heilig, zijt Gij, o God, omwille van de
Moeder Gods, ontferm U over ons.
† Eer aan de Vader…
Uit bed en uit de slaap hebt Gij mij opgewekt, o Heer,
verlicht mijn geest en mijn hart, en open mijn lippen om
U te bezingen, Heilige Drie-eenheid: Heilig, Heilig,
Heilig, zijt Gij, o God, omwille van de Moeder Gods,
ontferm U over ons.
Nu en altijd… Amen.
Onverwachts zal de Rechter komen en ieders daden
zullen blootgelegd worden; maar laat ons in vreze roepen
in het midden van de nacht: Heilig, Heilig, Heilig, zijt Gij
o God; omwille van de Moeder Gods, ontferm U over ons.
Heer, ontferm U. (12x)
Opgestaan uit de slaap dank ik U, Heilige Drieeenheid, dat Gij in Uw grote goedheid en
lankmoedigheid U niet vertoornd hebt over mij,
de nalatige zondaar, en dat Gij mij niet verloren hebt
laten gaan, samen met mijn ongerechtigheden. Maar
volgens Uw gewoonte zijt Gij menslievend geweest en
hebt Gij mij, die vertwijfeld neerlag, opgericht, om vroeg
in de morgen te bidden en Uw macht te verheerlijken.
Verlicht dan nu de ogen van mijn verstand, open mijn
mond om Uw woorden te overwegen en Uw geboden te
6
begrijpen en Uw wil te doen, en U te bezingen en van
harte te belijden, en Uw alheilige Naam te loven, Die van
de Vader en de Zoon en de Heilige Geest, nu en altijd,
en in de eeuwen der eeuwen. Amen.
Eer zij U, o Koning, Almachtige God, daar Gij in Uw
goddelijke en menslievende voorzienigheid mij,
de onwaardige zondaar, waardig geacht hebt uit de slaap
op te staan en Uw heilig Godshuis te betreden. Aanvaard,
Heer, ook mijn smekende stem, zoals die van Uw heilige,
geestelijke krachten. En sta mij toe met een rein hart en
in een geest van nederigheid U de lof op te dragen met
mijn onreine lippen, opdat ook ik deelgenoot mag
worden van de wijze maagden, met de stralende glans
van mijn ziel, en ik U mag verheerlijken, God het
Woord, Die in de Vader en de Geest verheerlijkt wordt.
Amen.
Hooggeëerde, altijd maagdelijke, gezegende Moeder
Gods: draag ons gebed tot voor uw Zoon, onze God, en
bid dat Hij door u onze zielen moge redden.
† Mijn hoop is de Vader; mijn toevlucht, de Zoon; mijn
beschutting, de Heilige Geest: Heilige Drie-eenheid, eer
zij U.
Mijn vertrouwen heb ik geheel gevestigd op U, o Maagd,
Moeder van onze God, bescherm mij onder uw hoede.

  </main>
</body>
</html>

