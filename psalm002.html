<!DOCTYPE html>
<html lang="nl">
<head>
  <meta charset="UTF-8">
  <title>Psalm 2</title>
  <style>/* zelfde stijl als Psalm 1 */</style>
</head>
<body>

  <h1>Psalm 2</h1>

  <nav>
    <a href="psalm001.html">Vorige</a>
    <a href="psalmen.html">Overzicht</a>
    <a href="psalm003.html">Volgende</a>
  </nav>

  <div class="psalmtekst">
Waarom woeden de volken,
en bedenken de naties ijdelheid?

De koningen der aarde scharen zich in slagorde,
en de machthebbers spannen samen
tegen de HEER en zijn Gezalfde:

‘Laat ons hun banden verscheuren
en hun touwen van ons werpen!’

Die in de hemel troont lacht,
de Heer spot met hen.

Dan spreekt Hij tot hen in zijn toorn,
in zijn grimmigheid verschrikt Hij hen:

‘Ik heb mijn koning gesteld
op Sion, mijn heilige berg.’

Ik zal het besluit verkondigen:
De HEER heeft tot mij gezegd:
‘Jij bent mijn zoon,
vandaag heb Ik jou verwekt.

Vraag het Mij,
en Ik geef je de volken als erfdeel,
de einden der aarde als bezit.

Je zult hen verpletteren met een ijzeren staf,
hen stukslaan als aardewerk.’

Wees nu verstandig, koningen,
laat u gezeggen, leiders der aarde.

Dien de HEER met vreze,
verheug u bevend.

Kus de Zoon, opdat Hij niet toorne,
en u op uw weg vergaat;
want zijn toorn ontvlamt licht.

Welzalig allen
die tot Hem de toevlucht nemen.
  </div>

</body>
</html>
