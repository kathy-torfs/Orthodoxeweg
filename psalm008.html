<!DOCTYPE html>
<html lang="nl">
<head>
  <meta charset="UTF-8">
  <title>Psalm 8</title>
  <style>body { font-family: Arial; }</style>
</head>
<body>
  <h1>Psalm 8</h1>
  <nav>
    <a href="psalm007.html">Vorige</a> |
    <a href="psalmen.html">Overzicht</a> |
    <a href="psalm009.html">Volgende</a>
  </nav>
  <div class="psalmtekst">
    HEER, onze Heer,<br><br>
hoe heerlijk is uw Naam op de ganse aarde,<br><br>
Gij die uw majesteit stelt boven de hemel!<br><br>
<br><br>
Uit de mond van kinderen en zuigelingen<br><br>
hebt Gij een sterkte gegrondvest<br><br>
omwille van uw tegenstanders,<br><br>
om de vijand en wreker te doen verstommen.<br><br>
<br><br>
Als ik uw hemel zie, het werk van uw vingers,<br><br>
de maan en de sterren die Gij bereid hebt:<br><br>
<br><br>
wat is de mens, dat Gij aan hem denkt,<br><br>
en het mensenkind, dat Gij naar hem omziet?<br><br>
<br><br>
Gij hebt hem weinig minder gemaakt dan de engelen<br><br>
en hem met heerlijkheid en eer gekroond.<br><br>
<br><br>
Gij doet hem heersen over het werk van uw handen;<br><br>
alles hebt Gij onder zijn voeten gelegd:<br><br>
<br><br>
schapen en runderen, alles,<br><br>
en ook de dieren van het veld,<br><br>
<br><br>
de vogels in de lucht en de vissen in de zee,<br><br>
al wat de paden der zeeÃ«n doorkruist.<br><br>
<br><br>
HEER, onze Heer,<br><br>
hoe heerlijk is uw Naam op de ganse aarde!<br><br>
  </div>
</body>
</html>
