<!DOCTYPE html>
<html lang="nl">
<head>
  <meta charset="UTF-8">
  <title>Psalm 7</title>
  <style>body { font-family: Arial; }</style>
</head>
<body>
  <h1>Psalm 7</h1>
  <nav>
    <a href="psalm006.html">Vorige</a> |
    <a href="psalmen.html">Overzicht</a> |
    <a href="psalm008.html">Volgende</a>
  </nav>
  <div class="psalmtekst">
    <p>HEER, mijn God, bij U schuil ik;
red mij van al mijn vervolgers en bevrijd mij,

opdat hij niet als een leeuw mijn ziel verscheurt,
verscheurt zonder redder.

HEER, mijn God, indien ik dit gedaan heb,
indien er onrecht is aan mijn handen,

indien ik kwaad vergolden heb aan wie vrede met mij had
(of ik heb wie mij zonder oorzaak benauwde beroofd) â€“

laat de vijand mijn ziel achtervolgen en bereiken,
laat hem mijn leven vertrappen op de aarde
en mijn eer in het stof doen wonen.

Sta op, HEER, in uw toorn,
verhef U tegen de woede van mijn belagers;
ontwaak voor mij, Gij die het gericht geboden hebt.

Laat de vergadering van volken U omringen,
zet U boven haar, op de hoogte.

De HEER oordeelt de volken;
doe mij recht, HEER, naar mijn gerechtigheid
en naar mijn oprechtheid.

Laat toch de boosheid van de goddelozen tot een einde komen,
maar bevestig de rechtvaardige,
Gij die harten en nieren toetst,
rechtvaardige God!

Mijn schild is bij God,
die de oprechten van hart redt.

God is een rechtvaardige rechter,
en een God die elke dag toornt.

Keert men zich niet af, dan wet Hij zijn zwaard,
Hij spant zijn boog en richt hem.

Hij richt op hem dodelijke wapens;
zijn pijlen maakt Hij brandend.

Zie, hij is zwanger van onrecht,
hij is zwanger van kwaad en baart leugen.

Hij heeft een kuil gegraven en die verdiept,
maar is zelf in de groeve gevallen die hij maakte.

Zijn onrecht keert terug op zijn eigen hoofd,
en zijn geweld daalt neer op zijn schedel.

Ik zal de HEER loven om zijn gerechtigheid
en de Naam van de HEER, de Allerhoogste, bezingen.</p>
  </div>
</body>
</html>
