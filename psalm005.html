<!DOCTYPE html>
<html lang="nl">
<head>
  <meta charset="UTF-8">
  <title>Psalm 5</title>
  <style>body { font-family: Arial; }</style>
</head>
<body>
  <h1>Psalm 5</h1>
  <nav>
    <a href="psalm004.html">Vorige</a> |
    <a href="psalmen.html">Overzicht</a> |
    <a href="psalm006.html">Volgende</a>
  </nav>
  <div class="psalmtekst">
    <p>Neem mijn woorden ter ore, HEER,
sla acht op mijn klacht.</p>
    <p>Merk op de stem van mijn roepen,
mijn Koning en mijn God,
want tot U bid ik.</p>
    <p>In de morgen hoort Gij mijn stem, HEER,
in de morgen richt ik mij tot U en wacht.</p>
    <p>Want Gij zijt geen God die vreugde vindt in het kwaad;
de boze zal bij U niet vertoeven.</p>
    <p>Zij die zich beroemen, houden geen stand voor uw ogen;
Gij haat allen die onrecht bedrijven.</p>
    <p>Gij richt te gronde die leugen spreken;
de man van bloed en bedrog verafschuwt de HEER.</p>
    <p>Maar Ã­k mag, door uw grote goedertierenheid,
uw huis binnengaan.</p>
    <p>n vreze voor U kniel ik
in uw heilige tempel.</p>
    <p>Leid mij, HEER, in uw gerechtigheid
omwille van mijn belagers;
effen uw weg voor mij.</p>
    <p>Want in hun mond is niets betrouwbaars,
hun binnenste is verderf;
hun keel is een open graf,
hun tong maakt gladde woorden.</p>
  <p>Laat hen schuldig staan, o God;
laat hen vallen door hun eigen plannen.</p>
    <p>Verstoot hen om hun vele overtredingen,
want zij zijn tegen U opstandig.</p>
    <p>Maar laat allen die tot U de toevlucht nemen zich verheugen;
laat hen juichen voor altijd.</p>
    <p>Bescherm hen, zodat zij U liefhebben en juichen om U.

</p>
  <p>Want Gij zegent de rechtvaardige, HEER;
met welbehagen omringt Gij hem als met een schild.</p>  
  </div>
</body>
</html>
