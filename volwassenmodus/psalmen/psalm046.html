<!DOCTYPE html>
<html lang="nl">
<head>
  <meta charset="UTF-8">
  <title>Psalm 46</title>
  <style>body { font-family: Arial; }</style>
</head>
<body>
  <h1>Psalm 46</h1>
  <nav>
    <a href="psalm045.html">Vorige</a> |
    <a href="psalmen.html">Overzicht</a> |
    <a href="psalm047.html">Volgende</a>
  </nav>
  <div class="psalmtekst">
    God is voor ons een toevlucht en een vesting,<br><br>
ten zeerste bevonden als hulp in benauwdheden.<br><br>
<br><br>
Daarom zullen wij niet vrezen,<br><br>
al veranderde de aarde van plaats,<br><br>
en al werden bergen verzet in het hart der zeeën.<br><br>
<br><br>
Al bruisen zijn wateren, al schuimen zij,<br><br>
al beven de bergen door zijn onstuimigheid.<br><br>
<br><br>
Er is een rivier – haar beken verheugen de stad van God,<br><br>
de heilige woonplaats van de Allerhoogste.<br><br>
<br><br>
God is in haar midden, zij zal niet wankelen;<br><br>
God zal haar helpen bij het aanbreken van de morgen.<br><br>
<br><br>
Volken tierden, rijken wankelden;<br><br>
Hij verhief zijn stem, de aarde smolt weg.<br><br>
<br><br>
De HEER der heerscharen is met ons,<br><br>
de God van Jakob is onze burcht.<br><br>
  </div>
</body>
</html>
