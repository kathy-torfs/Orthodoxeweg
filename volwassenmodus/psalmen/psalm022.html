<!DOCTYPE html>
<html lang="nl">
<head>
  <meta charset="UTF-8">
  <title>Psalm 22</title>
  <style>body { font-family: Arial; }</style>
</head>
<body>
  <h1>Psalm 22</h1>
  <nav>
    <a href="psalm021.html">Vorige</a> |
    <a href="psalmen.html">Overzicht</a> |
    <a href="psalm023.html">Volgende</a>
  </nav>
  <div class="psalmtekst">
   Mijn God, mijn God, waarom hebt Gij mij verlaten?<br><br>
Ver blijft de Redder van mijn hulpgeroep.<br><br>
<br><br>
Mijn God, ik roep des daags, maar Gij antwoordt niet,<br><br>
en des nachts, en ik vind geen stilte.<br><br>
<br><br>
Toch zijt Gij de Heilige,<br><br>
die troont op de lofzangen van Israël.<br><br>
<br><br>
Op U vertrouwden onze vaderen;<br><br>
zij vertrouwden en Gij hebt hen gered.<br><br>
<br><br>
Tot U riepen zij en werden gered,<br><br>
op U vertrouwden zij en werden niet beschaamd.<br><br>
<br><br>
Maar ik ben een worm en geen man,<br><br>
een smaad van mensen, veracht door het volk.<br><br>
<br><br>
Allen die mij zien, bespotten mij,<br><br>
zij trekken de lip op, schudden het hoofd:<br><br>
<br><br>
“Wend het aan de HEER – laat die hem verlossen;<br><br>
redde Hij hem, als Hij hem liefheeft.”<br><br>
<br><br>
Gij zijt het die mij uit de moederschoot trok,<br><br>
die mij deed vertrouwen aan de borst van mijn moeder.<br><br>
<br><br>
Op U ben ik geworpen van de moederschoot af,<br><br>
van de moederschoot af zijt Gij mijn God.<br><br>
<br><br>
Wees niet ver van mij, want de nood is nabij,<br><br>
en er is geen helper.<br><br>
<br><br>
Vele stieren hebben mij omringd,<br><br>
sterke stieren van Basan omgeven mij.<br><br>
<br><br>
Zij sperren hun mond tegen mij open,<br><br>
als verscheurende, brullende leeuwen.<br><br>
<br><br>
Ik ben uitgestort als water,<br><br>
al mijn beenderen zijn ontwricht;<br><br>
mijn hart is als was,<br><br>
het smelt in mijn binnenste.<br><br>
<br><br>
Mijn kracht is verdroogd als een potscherf,<br><br>
mijn tong kleeft aan mijn gehemelte;<br><br>
in het stof des doods legt Gij mij neer.<br><br>
<br><br>
Want honden hebben mij omringd,<br><br>
een bende boosdoeners omgeeft mij;<br><br>
zij doorboren mijn handen en mijn voeten.<br><br>
<br><br>
Al mijn beenderen zou ik kunnen tellen;<br><br>
zij zien het aan, zij kijken naar mij.<br><br>
<br><br>
Zij verdelen mijn klederen onder elkander<br><br>
en werpen het lot om mijn gewaad.<br><br>
<br><br>
Maar Gij, HEER, wees niet ver;<br><br>
mijn Sterkte, haast U mij te helpen.<br><br>
<br><br>
Red mijn ziel van het zwaard,<br><br>
mijn eenzame van de kracht van de hond.<br><br>
<br><br>
Verlos mij uit de muil van de leeuw<br><br>
en van de horens der wilde ossen – Gij hebt mij verhoord.<br><br>
<br><br>
Ik zal uw Naam aan mijn broeders verkondigen,<br><br>
in het midden van de gemeente zal ik U loven.<br><br>
  </div>
</body>
</html>
