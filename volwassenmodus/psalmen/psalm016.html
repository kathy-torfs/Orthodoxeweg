<!DOCTYPE html>
<html lang="nl">
<head>
  <meta charset="UTF-8">
  <title>Psalm 16</title>
  <style>body { font-family: Arial; }</style>
</head>
<body>
  <h1>Psalm 16</h1>
  <nav>
    <a href="psalm015.html">Vorige</a> |
    <a href="psalmen.html">Overzicht</a> |
    <a href="psalm017.html">Volgende</a>
  </nav>
  <div class="psalmtekst">
    Bewaar mij, o God, want bij U schuil ik.<br><br>
<br><br>
Ik zeg tot de HEER: “Gij zijt mijn Heer,<br><br>
ik heb geen goed buiten U.”<br><br>
<br><br>
Tot de heiligen die op aarde zijn, zegt Hij:<br><br>
“In hen is al mijn welgevallen.”<br><br>
<br><br>
Talrijk zijn de smarten van wie een ander najagen;<br><br>
hun plengoffers van bloed wil ik niet opgieten,<br><br>
hun namen niet op mijn lippen nemen.<br><br>
<br><br>
De HEER is mijn erfdeel en mijn beker;<br><br>
Gij onderhoudt mijn lot.<br><br>
<br><br>
De meetsnoeren zijn voor mij in lieflijke plaatsen gevallen;<br><br>
ja, een heerlijk erfdeel is mij geworden.<br><br>
<br><br>
Ik loof de HEER, die mij raad geeft;<br><br>
zelfs ’s nachts onderwijzen mij mijn nieren.<br><br>
<br><br>
Ik stel de HEER voortdurend voor mij;<br><br>
omdat Hij aan mijn rechterhand is, wankel ik niet.<br><br>
<br><br>
Daarom is mijn hart verblijd en mijn eer verheugt zich,<br><br>
ook mijn lichaam zal veilig wonen.<br><br>
<br><br>
Want Gij zult mijn ziel niet overlaten aan het dodenrijk,<br><br>
Gij zult niet toelaten dat uw heilige ontbinding ziet.<br><br>
<br><br>
Gij maakt mij het pad des levens bekend;<br><br>
verzadiging van vreugde is bij uw aangezicht,<br><br>
liefelijkheden in uw rechterhand voor eeuwig.<br><br>
  </div>
</body>
</html>
