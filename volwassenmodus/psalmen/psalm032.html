<!DOCTYPE html>
<html lang="nl">
<head>
  <meta charset="UTF-8">
  <title>Psalm 32</title>
  <style>body { font-family: Arial; }</style>
</head>
<body>
  <h1>Psalm 32</h1>
  <nav>
    <a href="psalm031.html">Vorige</a> |
    <a href="psalmen.html">Overzicht</a> |
    <a href="psalm033.html">Volgende</a>
  </nav>
  <div class="psalmtekst">
    Welzalig hij van wie de overtreding vergeven,<br><br>
van wie de zonde bedekt is.<br><br>
<br><br>
Welzalig de mens wie de HEER de ongerechtigheid niet toerekent,<br><br>
in wiens geest geen bedrog is.<br><br>
<br><br>
Toen ik zweeg, teerden mijn beenderen weg<br><br>
onder mijn gejammer de ganse dag.<br><br>
<br><br>
Want dag en nacht drukte uw hand op mij,<br><br>
mijn levensvocht veranderde in zomerse droogte.<br><br>
<br><br>
Mijn zonde maakte ik U bekend<br><br>
en mijn ongerechtigheid verborg ik niet.<br><br>
<br><br>
Ik zei: “Ik zal mijn overtredingen aan de HEER belijden.”<br><br>
En Gij vergaaft de ongerechtigheid van mijn zonde.<br><br>
<br><br>
Daarom zal ieder vrome tot U bidden ten tijde dat Gij te vinden zijt;<br><br>
voorwaar, bij een overstroming van grote wateren,<br><br>
zij zullen hem niet bereiken.<br><br>
<br><br>
Gij zijt mij een schuilplaats,<br><br>
voor benauwdheid zult Gij mij bewaren,<br><br>
met jubelzangen van bevrijding omringt Gij mij.<br><br>
<br><br>
Ik zal u onderwijzen en u leren van de weg die gij gaan moet;<br><br>
Ik zal raad geven, mijn oog op u gericht houden.<br><br>
<br><br>
Weest niet als een paard, als een muildier zonder verstand;<br><br>
zijn tuig is toom en gebit om hem te bedwingen,<br><br>
anders komt hij niet tot u.<br><br>
<br><br>
Talrijk zijn de smarten van de goddeloze,<br><br>
maar wie op de HEER vertrouwt, hem omringt goedertierenheid.<br><br>
<br><br>
Verblijdt u in de HEER en wees vrolijk, gij rechtvaardigen;<br><br>
juicht, alle oprechten van hart!<br><br>
  </div>
</body>
</html>
